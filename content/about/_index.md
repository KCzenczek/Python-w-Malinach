+++
date = "2015-06-20T14:02:37+02:00"
title = "About"
hidden = true
menu = "main"
+++
***

### Lorem ipsum dolor.

Publikując posty chcę podzielić się tym co udało się nie zepsuć, a nawet ożywić.
Pewnie można to zrobić lepiej, na pewno można też napisać krótszym kodem, ale nie jestem elektronikiem, mechatronikiem czy informatykiem z wykształcenia. Chcę po prostu pokazać jak przy pomocy łatwo dostępnych rozwiązań, bez długich studiów i wielkich przygotowań, można rozpocząć przygodę z budowaniem własnych robotów. Niektóre rzeczy nie będą określane fachowym językiem, a teoretyczne zasady funkcjonowania nie będą wyjaśniane lecz po prostu przyjmowane „na słowo honoru”. Niemniej jednak, w takich sytuacjach będę Was zawsze odsyłać do stronek, z których sama miałam okazję zaczerpnąć wiedzę.
 
W tym miejscu muszę zrobić jedno zastrzeżenie, otóż jak sami zauważycie Malinka od samego początku niesamowicie pobudza kreatywność. Czytam o różnych czujnikach, modułach i cały czas widzę nowe możliwości rozwijania moich projektów. Standardowo zaczyna się od "Hello World" dla Malinki, czyli migoczącej diody LED, potem pojawia się czerwony guzik, czujnik ruchu, następnie silniczek (albo i dwa), a w planach kończysz na konstrukcjach zbliżonych do Iron Mana. Lojalnie uprzedzam, że nie wiem na czym się skończy, ale obiecuję że wszystko rzetelnie opiszę.
 
Pisząc o Malince chcę pokazać jaki potencjał kryje w sobie ten mały komputerek i podzielić się moją szczerą „dziecięcą” radością tworzenia, no i że u mnie działa :)
 
Jako że przygotowywane przeze mnie projekty są na razie dość skromne, nie potrzebuję wielkiej mocy i dlatego zaczynam przygodę od Raspberry Pi Zero. 

A jak się to wszystko zaczęło? Po prostu, pewnego dnia mała Malinka wpadła mi w ręce i tak już zostało.
